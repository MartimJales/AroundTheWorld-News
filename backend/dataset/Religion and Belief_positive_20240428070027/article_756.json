{
    "thread": {
        "uuid": "3159be35c07d4fc285b1ab230cd1d409b365ea1c",
        "url": "https://www.agensir.it/quotidiano/2024/3/29/papa-francesco-settima-stazione-non-ce-niente-di-peggio-che-essere-delusi-di-se-stessi",
        "site_full": "www.agensir.it",
        "site": "agensir.it",
        "site_section": "https://agensir.it",
        "site_categories": [
            "religion",
            "catholicism"
        ],
        "section_title": "SIR - Servizio Informazione Religiosa",
        "title": "Papa Francesco: settima stazione, “non c’è niente di peggio che essere delusi di sè stessi” - AgenSIR",
        "title_full": "Papa Francesco: settima stazione, “non c’è niente di peggio che essere delusi di sè stessi” - AgenSIR",
        "published": "2024-03-29T15:10:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
        "performance_score": 0,
        "domain_rank": 45103,
        "domain_rank_updated": "2024-03-26T12:08:35.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "3159be35c07d4fc285b1ab230cd1d409b365ea1c",
    "url": "https://www.agensir.it/quotidiano/2024/3/29/papa-francesco-settima-stazione-non-ce-niente-di-peggio-che-essere-delusi-di-se-stessi",
    "ord_in_thread": 0,
    "parent_url": null,
    "author": "@agensir",
    "published": "2024-03-29T15:10:00.000+03:00",
    "title": "Papa Francesco: settima stazione, “non c’è niente di peggio che essere delusi di sè stessi” - AgenSIR",
    "text": "“Non c’è niente di peggio che essere delusi di sé stessi, schiacciati dal senso di colpa”. Ne è convinto il Papa, che nella meditazione della settima stazione della Via Crucis, in programma stasera al Colosseo, sottolinea che” la croce pesa: porta il carico della sconfitta, del fallimento, dell’umiliazione”: “Lo capisco quando mi sento schiacciato dalle cose, bersagliato dalla vita e incompreso dagli altri; quando avverto il peso eccessivo e snervante della responsabilità e del lavoro, quando sono compresso nella morsa dell’ansia, assalito dalla malinconia, mentre un pensiero soffocante mi ripete: non ne esci, stavolta non ti rialzi. Ma c’è di peggio. Mi accorgo che tocco il fondo quando ci ricasco: quando ricado nei miei sbagli, nei miei peccati, quando mi scandalizzo degli altri e poi mi accorgo che non sono diverso”. “Ma tu, Gesù, sei caduto più volte sotto il peso della croce per starmi vicino quando ricado”, il messaggio di speranza: “Con te la speranza non finisce mai e dopo ogni caduta si risale, perché quando sbaglio non ti stanchi di me, ma ti fai più vicino a me. Grazie perché mi attendi; grazie perché ricado tante volte e mi perdoni infinite volte: sempre. Ricordami che le cadute possono diventare momenti cruciali del cammino, perché mi portano a capire l’unica cosa che conta: che ho bisogno di te. Gesù, incidimi nel cuore la certezza più importante: che mi rialzo davvero solo quando tu mi rialzi, quando mi liberi dai peccati. Perché la vita non ricomincia dalle mie parole, ma dal tuo perdono”. Infine la preghiera: “Rialzami, Gesù! Quando, paralizzato dalla sfiducia, provo tristezza e sconforto. Rialzami, Gesù! Quando vedo la mia inadeguatezza e mi sento inutile. Rialzami, Gesù! Quando prevalgono la vergogna e la paura di non farcela Rialzami, Gesù! Quando sono tentato di perdere la speranza Rialzami, Gesù! Quando dimentico che la mia forza sta nel tuo perdono Rialzami, Gesù!”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Religion and Belief",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-29T15:20:49.852+03:00",
    "updated": "2024-03-29T15:20:49.852+03:00"
}