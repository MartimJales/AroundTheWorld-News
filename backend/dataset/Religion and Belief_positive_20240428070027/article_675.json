{
    "thread": {
        "uuid": "f8695201c582f3b4744472f14f2fe46def417568",
        "url": "https://www.vaticannews.va/it/mondo/news/2024-03/stati-uniti-film-madre-cabrini-successo-santa-migranti.html",
        "site_full": "www.vaticannews.va",
        "site": "vaticannews.va",
        "site_section": "https://www.vaticannews.va/it.rss.xml",
        "site_categories": [
            "uncategorized"
        ],
        "section_title": "Vatican News - Italiano",
        "title": "Negli Stati Uniti il grande successo del film su Madre Cabrini",
        "title_full": "Negli Stati Uniti il grande successo del film su Madre Cabrini",
        "published": "2024-03-28T15:58:00.000+02:00",
        "replies_count": 0,
        "participants_count": 0,
        "site_type": "news",
        "country": "VA",
        "main_image": "https://www.vaticannews.va/content/dam/vaticannews/multimedia/2024/marzo/28/hhhhhhhhhh.jpg/_jcr_content/renditions/cq5dam.thumbnail.cropped.1500.844.jpeg",
        "performance_score": 0,
        "domain_rank": 2832,
        "domain_rank_updated": "2024-03-26T12:08:30.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 9
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "f8695201c582f3b4744472f14f2fe46def417568",
    "url": "https://www.vaticannews.va/it/mondo/news/2024-03/stati-uniti-film-madre-cabrini-successo-santa-migranti.html",
    "ord_in_thread": 0,
    "parent_url": null,
    "author": null,
    "published": "2024-03-28T15:58:00.000+02:00",
    "title": "Negli Stati Uniti il grande successo del film su Madre Cabrini",
    "text": "Negli Stati Uniti il grande successo del film su Madre Cabrini\nPaweł Rytel-Andrianik – Città del Vaticano\nIl film su Madre Francesca Saverio Cabrini, che incarna il potere delle donne, la sensibilità verso i migranti, la fede e l’atteggiamento del \"non mollare mai\", è stato un grande successo negli Stati Uniti. \"Musulmani, atei e cristiani hanno visto il film, e tutti hanno detto una cosa sola, che vorrebbero essere come la Cabrini\", ha affermato in una intervista a Vatican News, Eustace Wolfington, Executive Producer del film.\nPresto in uscita anche in Italia\nIl film ‘Cabrini’ ha raggiunto il quarto posto nella classifica americana. È stato prodotto da Angel Studios, la società che ha realizzato anche la serie di successo internazionale The Chosen su Gesù di Nazareth e diretto da Alejandro Gómez Monteverde, regista anche del grande film di successo negli Stati Uniti, nel 2023, ‘Sound of Freedom’, al quale ha collaborato anche alla sceneggiatura. È uscito nelle sale americane l’8 marzo, in occasione della Festa della Donna e presto arriverà sugli schermi in Italia e in molti altri Paesi del mondo. Racconta la storia in stile Hollywood di Madre Francesca Saverio Cabrini (1850-1917) fondatrice delle Suore Missionarie del Sacro Cuore di Gesù, una congregazione propria, non essendo stata accolta da alcun ordine religioso a causa della sua cagionevole salute. Suo desiderio era di evangelizzare e servire i più poveri in Cina, tuttavia Papa Leone XIII la indirizzò a servire la comunità italiana immigrata negli Stati Uniti. \"Non ad Est, Cabrini, ma ad Ovest!\" furono le parole del Pontefice.\nLa volontà di servire Gesù\nArrivata a New York nel 1889, le innumerevoli difficoltà non la fermarono nel servizio ai migranti e ai più poveri. Il film mostra come una persona cagionevole di salute, con un inglese stentato, sia riuscita a costruire un impero di speranza, educazione e assistenza sanitaria che continua fino ad oggi, negli Stati Uniti e in tutti i continenti. In 34 anni ha fondato ben 67 strutture tra ospedali, scuole e orfanotrofi. \"La sua energia era alimentata da un’intensa concentrazione a servire Gesù in qualsiasi cosa le chiedesse e la sua eredità è ancora oggi in piedi\", si legge nella pagina web del film. È la prima cittadina americana ad essere stata canonizzata (nel 1946) e dichiarata patrona dei migranti.\nLa reazione del pubblico\nMadre Francesca Cabrini è interpretata da Cristiana Dall'Anna, nota per la serie Gomorra. Giancarlo Giannini è Papa Leone XIII, tra gli attori anche John Lithgow, vincitore di Golden Globes. Al suo debutto è Virginia Bocelli, dodicenne figlia di Andrea, con il quale nel film canta un duetto. \"Il film colpisce al cuore le persone – conclude Eustace Wolfington – che ammettono di essere venuti a vedere un film, sconvolti per il mondo distrutto, e di essere poi usciti dalla proiezione infuocati, con il desiderio di fare qualcosa. Inoltre ha sollevato moltissime persone, soprattutto i giovani”.\n ",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Religion and Belief",
        "Arts, Culture and Entertainment"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-29T14:07:36.771+03:00",
    "updated": "2024-03-29T14:07:36.771+03:00"
}