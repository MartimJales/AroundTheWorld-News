{
    "thread": {
        "uuid": "f34c67343877088e816d773a4bfc195e504f123e",
        "url": "http://notizie.comuni-italiani.it/foto/113191",
        "site_full": "notizie.comuni-italiani.it",
        "site": "comuni-italiani.it",
        "site_section": "http://notizie.comuni-italiani.it/feed",
        "site_categories": [
            "media"
        ],
        "section_title": "Notizie Comuni-Italiani.it",
        "title": "Presepe Vivente 2024",
        "title_full": "Presepe Vivente 2024",
        "published": "2024-01-05T17:47:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "http://notizie.comuni-italiani.it/wp-content/uploads/2024/01/1-Rutigliano-Presepe-Vivente-2024.jpg",
        "performance_score": 0,
        "domain_rank": 49555,
        "domain_rank_updated": "2024-01-02T12:06:53.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "f34c67343877088e816d773a4bfc195e504f123e",
    "url": "http://notizie.comuni-italiani.it/foto/113191",
    "ord_in_thread": 0,
    "parent_url": null,
    "author": "Diana Cocco",
    "published": "2024-01-05T17:47:00.000+02:00",
    "title": "Presepe Vivente 2024",
    "text": "Presepe Vivente 2024\nIl Presepe Vivente di\nRutigliano, giunto alla XXI edizione, ha ospitato nelle tre serate organizzate (29 e 30 dicembre e 4 gennaio) 25mila visitatori provenienti da tutta la Regione. È stato ideato e organizzato dall’Oratorio ANSPI Mons. Di Donna (Ente del Terzo Settore, Associazione di Promozione Sociale) con trenta scene allestite, 250 figuranti, 25 associazioni e realtà locali coinvolte; con il patrocinio della Regione Puglia, della Città Metropolitana di Bari, Rutigliano Città d’Arte – Associazione Cultura e Turismo, GAL – Sud Est Barese.\nVincenzo Carrisi, presidente dell’Oratorio ANSPI Mons Di Donna e presidente del Comitato Zonale ANSPI diocesi\nConversano / Monopoli dichiara: ”Allestito nel Borgo Antico di Rutigliano, siamo riusciti a coinvolgere tutti i residenti delle vie interessate che hanno messo a disposizione i loro locali e collaborato in tutte le fasi di allestimento e pulizie finali, in un clima di coesione, vicinanza e senso vero di comunità.\nCaratteristica del nostro Presepe è la presenza dei mestieri locali come i due figuli (lavoratori di argilla) e l’ultimo “maestro impagliatore” della città. La Natività è stata ambientata nella Chiesa di Sant’Anna ed ha rappresentato il momento finale di un percorso audio/visivo di 2 km che ha accompagnato i visitatori con il tema delle storie: alcuni ragazzi dell’oratorio hanno, infatti, raccontato le loro storie che, a partire dalla Storia del Natale, si fanno storie di “Vita vera” che vanno celebrate e condivise per la loro bellezza e semplicità”.\nSulla locandina del XXI Presepe Vivente: ”Natale una Storia che si rinnova”.\nDurante il percorso del presepe vivente è stato possibile degustare prodotti tipici della nostra terra (frittelle, carrellate, prcidd e castagne).\nDiana Cocco(Diana Cimino - Cocco). 5 gennaio 2024 17:47.\nCategorie: Eventi e Spettacoli.\nNessun commento\nLascia un Commento\n[Cancella la replica](/foto/113191#respond)\nOccorre aver fatto il\nlogin per inviare un commento",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Lifestyle and Leisure",
        "Arts, Culture and Entertainment",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-06T00:38:07.738+02:00",
    "updated": "2024-01-06T00:38:07.738+02:00"
}