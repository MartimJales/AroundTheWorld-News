{
    "thread": {
        "uuid": "69d7be3e5717f216376eccc7cfc1e43af207b82a",
        "url": "https://www.ilgazzettino.it/sport/altrisport/omar_di_felice_antartide_bici_traversata_come_fa-7841699.html",
        "site_full": "www.ilgazzettino.it",
        "site": "ilgazzettino.it",
        "site_section": "https://www.ilgazzettino.it/",
        "site_categories": [
            "media"
        ],
        "section_title": "Il Gazzettino",
        "title": "Omar Di Felice e la traversata in bici dell'Antartide: pedala per 7 ore al giorno a -20° in un deserto di ghiaccio",
        "title_full": "Omar Di Felice e la traversata in bici dell'Antartide: pedala per 7 ore al giorno a -20° in un deserto di ghiaccio",
        "published": "2023-12-29T10:14:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://statics.cedscdn.it/photos/MED_HIGH/16/99/7841699_29084603_omar_de_felice_bici_antartide_1_.jpg",
        "performance_score": 0,
        "domain_rank": 24868,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "69d7be3e5717f216376eccc7cfc1e43af207b82a",
    "url": "https://www.ilgazzettino.it/sport/altrisport/omar_di_felice_antartide_bici_traversata_come_fa-7841699.html",
    "ord_in_thread": 0,
    "parent_url": null,
    "author": "Redazione Web",
    "published": "2023-12-29T10:14:00.000+02:00",
    "title": "Omar Di Felice e la traversata in bici dell'Antartide: pedala per 7 ore al giorno a -20° in un deserto di ghiaccio",
    "text": "Non si ferma neanche per Capodanno la traversata ai limiti dell'umana resistenza di [Omar Di Felice](https://www.ilgazzettino.it/t/omar-di-felice). Il ciclista estremo, che sta attraversando l' [Antartide](https://www.ilgazzettino.it/t/antartide) in bicicletta, ha già festeggiato il Natale da solo in tenda - a 20° sotto zero - mangiando un mini-panettone nel mezzo di un deserto di ghiaccio. Attraverso i social, ha mandato un messaggio audio di auguri per i suoi follower: «Sono felice di essere qui, è il mio sogno - ha detto -, mi sto meravigliando del bello che l'Antartide mi offre. [Record del mondo per l'apneista disabile Alessandro Cianfoni: «Risultato straordinario»](https://www.ilgazzettino.it/sport/altrisport/record_mondo_apneista_disabile_alessandro_cianfoni-7764240.html) L'impresa di Omar Di Felice in Antartide Omar è arrivato al 38esimo giorno della sua impresa, finora mai riuscita a nessun ciclista. Sta percorrendo i 1.100 km tra la costa antartica a sud del Cile e la base internazionale al Polo Sud. Pedala per poco più di 7 ore ogni giorno, trascinandosi dietro una slitta con tenda e provviste, percorrendo in media una ventina di chilometri. In questo momento in Antartide è estate, il sole non tramonta e la temperatura si aggira sui meno 20 gradi. Sui 1.100 km del tragitto fino al Polo non c'è nessuna presenza umana e nessun rifugio, solo una distesa infinita di ghiaccio e neve polverosa. La base internazionale sarà il suo unico punto di appoggio. Raggiunta questa, proseguirà fino alla costa opposta, per poi tornare al Polo e da lì rientrare in Cile in aereo. In tutto, percorrerà in bici circa 1.600 km.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Weather",
        "Human Interest",
        "Sport"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T10:46:08.378+02:00",
    "updated": "2023-12-29T12:43:19.743+02:00"
}