{
    "thread": {
        "uuid": "31e3fbeeaf3952cf90782682f3335460e1c6584e",
        "url": "https://beteve.cat/medi-ambient/previsio-temps-dissabte-30-desembre-2023-torna-sol/",
        "site_full": "beteve.cat",
        "site": "beteve.cat",
        "site_section": "https://beteve.cat/feed",
        "site_categories": [
            "media",
            "law_government_and_politics",
            "politics"
        ],
        "section_title": "betevé",
        "title": "Previsió del temps per a dissabte, 30 de desembre: torna el sol",
        "title_full": "Previsió del temps per a dissabte, 30 de desembre: torna el sol",
        "published": "2023-12-29T17:30:00.000+02:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://img.beteve.cat/wp-content/uploads/2023/12/previsio-del-temps-dissabte-30-desembre-2023.jpg",
        "performance_score": 0,
        "domain_rank": 42305,
        "domain_rank_updated": "2023-12-26T12:06:25.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "31e3fbeeaf3952cf90782682f3335460e1c6584e",
    "url": "https://beteve.cat/medi-ambient/previsio-temps-dissabte-30-desembre-2023-torna-sol/",
    "ord_in_thread": 0,
    "parent_url": null,
    "author": "Adrián Fernández",
    "published": "2023-12-29T17:30:00.000+02:00",
    "title": "Previsió del temps per a dissabte, 30 de desembre: torna el sol",
    "text": "La\nprevisió del temps per a dissabte anuncia un dia amb molt més sol i algun núvol merament decoratiu. La temperatura a la ciutat no patirà canvis, però al prelitoral podrà pujar una mica.\nPrevisió horària per a Barcelona:\n- 6 h: jaqueta imprescindible.\n- 9 h: cel assolellat.\n- 12 h: ambient agradable.\n- 15 h: màximes similars o lleugerament més altes.\n- 18 h: pocs núvols.\n- 21 h: nit sense complicacions.\nMarxen els núvols i arriba el sol\nEncetarem el darrer cap de setmana de l’any amb un ambient molt més net de núvols. El sol serà, doncs, el protagonista de la jornada.\nLa temperatura a Barcelona no variarà gaire, si bé en diversos punts del prelitoral la màxima podrà pujar lleugerament.\nA la resta de Catalunya també s’espera molt de sol, llevat d’alguns núvols al matí a la Costa Brava, així com d’alguns també presents de tipus baix a Ponent. La temperatura mínima baixarà arreu, però la màxima pujarà a punts del prelitoral, les comarques de Girona i de Tarragona. Baixaran, però, als Pirineus.\nDavalla la temperatura\nEls pròxims dies el sol continuarà lluint al cel, juntament amb alguns núvols prims diumenge. Tindrem més variabilitat entre Cap d’Any i dimarts.\nLa temperatura màxima davallarà, per la qual cosa l’ambient serà més fresc. Dimarts, en canvi, el termòmetre remuntarà.",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "positive",
    "categories": [
        "Weather",
        "Lifestyle and Leisure"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T20:10:03.026+02:00",
    "updated": "2023-12-29T20:10:03.026+02:00"
}