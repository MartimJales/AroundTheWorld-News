{
    "thread": {
        "uuid": "b9aacb2ecbf478417aa9088585abaefadba5796e",
        "url": "https://www.ansa.it/sito/notizie/mondo/news_dalle_ambasciate/2024/03/14/inaugurata-a-onu-mostra-foto-more-than-us-su-empowerment-donne_f2efbaf6-7528-4edc-a6cd-7317f5e683d8.html",
        "site_full": "www.ansa.it",
        "site": "ansa.it",
        "site_section": "https://www.ansa.it/sito/notizie/mondo/mondo.shtml",
        "site_categories": [
            "media",
            "top_news"
        ],
        "section_title": " Ultime notizie di Mondo - ANSA",
        "title": "Inaugurata a Onu mostra foto 'More Than Us' su empowerment donne - News dalle Ambasciate - Ansa.it",
        "title_full": "Inaugurata a Onu mostra foto 'More Than Us' su empowerment donne - News dalle Ambasciate - Ansa.it",
        "published": "2024-03-14T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.ansa.it/webimages/img_700/2024/3/14/49ecea8cade8aff02094e039c7a8dfa3.jpg",
        "performance_score": 0,
        "domain_rank": 1882,
        "domain_rank_updated": "2024-03-12T12:10:46.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "b9aacb2ecbf478417aa9088585abaefadba5796e",
    "url": "https://www.ansa.it/sito/notizie/mondo/news_dalle_ambasciate/2024/03/14/inaugurata-a-onu-mostra-foto-more-than-us-su-empowerment-donne_f2efbaf6-7528-4edc-a6cd-7317f5e683d8.html",
    "ord_in_thread": 0,
    "parent_url": null,
    "author": "Agenzia ANSA",
    "published": "2024-03-14T02:00:00.000+02:00",
    "title": "Inaugurata a Onu mostra foto 'More Than Us' su empowerment donne - News dalle Ambasciate - Ansa.it",
    "text": "Nell'ambito della 68esima sessione della Commissione sullo Stato delle Donne delle Nazioni Unite è stata inaugurata al Palazzo di Vetro la mostra fotografica \"More Than Us\", organizzata dalla Rappresentanza Permanente d'Italia in collaborazione con Fondazione Lavazza. L'Ambasciatore Maurizio Massari, nel suo saluto di apertura, ha ribadito il forte impegno dell'Italia nel promuovere la parità di genere e l'empowerment femminile, priorità che caratterizza l'azione dell'Italia all'estero. Le foto dei tre giovani artisti africani sono una testimonianza visiva del talento, coraggio e forza delle donne di innescare cambiamenti significativi e duraturi nelle loro comunità, ha sottolineato. È intervenuta all'inaugurazione l'under-secretary-general for Global Communications dell'Onu Melissa Fleming, con un suo efficace appello ad investire nelle donne, in Afghanistan e ovunque i loro diritti siano minacciati. Il rappresentante permanente ha sottolineato come \"la partnership tra pubblico e privato possa svolgere un ruolo cruciale, fungendo da catalizzatore per il raggiungimento non solo dell'Sdg 5 'parità di genere', ma anche degli altri obiettivi dell'Agenda 2030, tra i quali la lotta alla povertà, alla fame, ed energia pulita per tutti\". Facendo eco alle parole dell'Ambasciatore Massari sull'importanza di garantire istruzione, accesso al lavoro, promozione dell'imprenditorialità femminile, Francesca Lavazza, Board Member Lavazza Group, ha illustrato i 30 progetti che la Fondazione Lavazza promuove in 20 Paesi, in un settore industriale dove le donne Rappresentano il 70% della forza lavoro, ma solo il 30% è proprietaria o manager delle coltivazioni. All'inaugurazione ha partecipato la vicesegretaria generale dell'Onu Amina J. Mohammed, che ha condiviso la forza del messaggio della mostra e l'importanza della partnership pubblico-privato per il raggiungimento della parità di genere e dell'emancipazione di donne e ragazze, anche tramite la lotta alla povertà. Riproduzione riservata © Copyright ANSA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Human Interest",
        "Arts, Culture and Entertainment"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-15T01:03:09.833+02:00",
    "updated": "2024-03-15T01:03:09.833+02:00"
}