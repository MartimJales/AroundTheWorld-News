{
    "thread": {
        "uuid": "b936542fc9c1e88f9ff89ec8fe3624a61a2cf6b2",
        "url": "https://www.corriere.it/politica/23_dicembre_29/luxuria-fede-si-accesa-luce-credo-papa-francesco-7f795276-a643-11ee-b8ba-551c5675ed48.shtml",
        "site_full": "www.corriere.it",
        "site": "corriere.it",
        "site_section": "https://www.corriere.it/rss/homepage.xml",
        "site_categories": [
            "under_construction",
            "non_standard_content"
        ],
        "section_title": "Corriere.it - Homepage",
        "title": "Luxuria e la fede: «Si è accesa una luce, credo in papa Francesco»",
        "title_full": "Luxuria e la fede: «Si è accesa una luce, credo in papa Francesco»",
        "published": "2023-12-29T14:15:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://images2.corriereobjects.it/methode_image/socialshare/2023/12/29/216ce680-a64c-11ee-b8ba-551c5675ed48.jpg",
        "performance_score": 0,
        "domain_rank": 1282,
        "domain_rank_updated": "2023-12-26T12:06:20.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 8
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "b936542fc9c1e88f9ff89ec8fe3624a61a2cf6b2",
    "url": "https://www.corriere.it/politica/23_dicembre_29/luxuria-fede-si-accesa-luce-credo-papa-francesco-7f795276-a643-11ee-b8ba-551c5675ed48.shtml",
    "ord_in_thread": 0,
    "parent_url": null,
    "author": "Franco Stefanoni",
    "published": "2023-12-29T14:15:00.000+02:00",
    "title": "Luxuria e la fede: «Si è accesa una luce, credo in papa Francesco»",
    "text": "«Una pianta avvizzita in un terreno arido». Vladimir Luxuria, al secolo Wladimiro Guadagno, artista e opinionista 58enne, ex deputata di Rifondazione comunista, ha dichiarato a cuore aperto la sua fede in Gesù e la sua impossibilità a vivere senza, sentendosi altrimenti, appunto, una pianta avvizzita. In una lettera pubblicata su Avvenire, Luxuria, a cui forse ora questo nome d'arte potrebbe andare un po’ stretto, ha ricordato la sua adolescenza a Foggia, l’interiorità femminile, la frequentazione della parrocchia, le incomprensioni, il rifiuto e il suo allontanamento da Dio. «Perché Dio mi aveva creata così?», scrive ora Luxuria. Costretta a scegliere, racconta di aver dunque lasciato la Chiesa, schierandosi vivacemente e provocatoriamente per anni contro il Vaticano e i Papi, convertendosi al buddhismo. Più avanti, l’incontro con i sacerdoti Vitaliano della Sala e Andrea Gallo di Genova, l’arrivo di papa Bergoglio, il ritorno alla comunione, e quello in una chiesa, a Napoli, con nuova commozione. «Si è accesa una luce dentro di me», è il ricordo di Luxuria. Quindi don Andrea Conocchia, prete di Torvajanica a Roma che le dice: «Vuoi conoscere papa Francesco?». Fino al 13 dicembre scorso, quando Luxuria è stata accolta dal pontefice. «So che ci sono ancora tanti ostacoli per una piena accoglienza, che la strada è tortuosa e in salita, però questa strada per la prima volta nella storia della Chiesa è stata imboccata. Adesso mi sento più serena».\nLuxuria e la fede: «Si è accesa una luce, credo in papa Francesco»\nL’ex deputata di Rifondazione comunista, a lungo accesa critica del Vaticano, racconta il suo bisogno di Dio e gli incontri che hanno riacceso una fiamma che credeva spenta\nLa newsletter Diario Politico\nSe vuoi restare aggiornato sulle notizie di politica iscriviti alla newsletter \"Diario Politico\". E' dedicata agli abbonati al Corriere della Sera e arriva due volte alla settimana alle 12. Basta cliccare\nqui.\nCorriere della Sera è anche su Whatsapp. È sufficiente\ncliccare qui per iscriversi al canale ed essere sempre aggiornati.\n29 dicembre 2023 (modifica il 29 dicembre 2023 | 14:14)\n© RIPRODUZIONE RISERVATA",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Human Interest",
        "Arts, Culture and Entertainment",
        "Religion and Belief"
    ],
    "external_links": [
        "https://whatsapp.com/channel/0029VaAlA1s6GcG6eTUe652l",
        "https://www.whatsapp.com/channel/0029VaAlA1s6GcG6eTUe652l"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T15:30:35.041+02:00",
    "updated": "2023-12-29T15:30:35.041+02:00"
}