{
    "thread": {
        "uuid": "8f2e6ae5cc0ef58bf12eef9641c7e6243ddfba49",
        "url": "https://www.agensir.it/quotidiano/2023/12/29/forum-terzo-settore-pallucchi-portavoce-dal-consiglio-dei-ministri-buona-notizia-su-detrazioni-per-le-donazioni/",
        "site_full": "www.agensir.it",
        "site": "agensir.it",
        "site_section": "http://www.agensir.it",
        "site_categories": [
            "religion",
            "catholicism"
        ],
        "section_title": "SIR - Servizio Informazione Religiosa",
        "title": "Forum Terzo settore: Pallucchi (portavoce), “dal Consiglio dei ministri buona notizia su detrazioni per le donazioni” - AgenSIR",
        "title_full": "Forum Terzo settore: Pallucchi (portavoce), “dal Consiglio dei ministri buona notizia su detrazioni per le donazioni” - AgenSIR",
        "published": "2023-12-29T17:11:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.agensir.it/wp-content/themes/sir-wp-theme/assets/images/logo_sir_2019@2x.png",
        "performance_score": 0,
        "domain_rank": 48809,
        "domain_rank_updated": "2023-12-26T12:06:25.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "8f2e6ae5cc0ef58bf12eef9641c7e6243ddfba49",
    "url": "https://www.agensir.it/quotidiano/2023/12/29/forum-terzo-settore-pallucchi-portavoce-dal-consiglio-dei-ministri-buona-notizia-su-detrazioni-per-le-donazioni/",
    "ord_in_thread": 0,
    "parent_url": null,
    "author": "@agensir",
    "published": "2023-12-29T17:11:00.000+02:00",
    "title": "Forum Terzo settore: Pallucchi (portavoce), “dal Consiglio dei ministri buona notizia su detrazioni per le donazioni” - AgenSIR",
    "text": "“Il Consiglio dei ministri, a quanto apprendiamo, ha modificato la norma che introduceva un taglio lineare sulle detrazioni fiscali per i redditi superiori ai 50mila euro: sarebbero ora escluse quelle per le donazioni alle Onlus e al Terzo settore. È una buona notizia e apprezziamo che il Governo sia tornato sui suoi passi rispetto a una misura che avrebbe inciso negativamente sulla propensione al dono degli italiani, senza tuttavia apportare grandi guadagni per le casse dello Stato”. Lo dichiara Vanessa Pallucchi, portavoce del Forum Terzo settore. “Dopo una battuta d’arresto legata alla pandemia, le persone stanno riprendendo a donare: è un gesto di solidarietà e un impegno civico alla portata di tutti che va incoraggiato, e le detrazioni fiscali, previste anche dal Codice del Terzo settore, sono uno strumento efficace per farlo”. “Attendiamo invece conferma nel testo del decreto Milleproroghe sullo slittamento al 31 dicembre 2024 dell’entrata in vigore del nuovo regime Iva per gli enti non commerciali compresi quelli di Terzo settore che, seppur non risolutivo, aiuterebbe molto soprattutto le piccole associazioni”, conclude Pallucchi.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Religion and Belief",
        "Politics",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T18:24:30.414+02:00",
    "updated": "2023-12-29T18:24:30.414+02:00"
}