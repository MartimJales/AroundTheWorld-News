{
    "thread": {
        "uuid": "cb8f06db760c3e2e979b00c5e30952dbd675e662",
        "url": "https://www.dagospia.com/rubrica-29/cronache/non-39-piu-religione-anche-vladimir-luxuria-ha-trovato-379656.htm",
        "site_full": "www.dagospia.com",
        "site": "dagospia.com",
        "site_section": "https://www.dagospia.com",
        "site_categories": [
            "media"
        ],
        "section_title": "Dagospia - Notizie on line - News Italia - Gossip",
        "title": "non c'è più religione, luxuria ha trovato la fede: si è accesa una luce, credo in papa francesco - Cronache",
        "title_full": "non c'è più religione, luxuria ha trovato la fede: si è accesa una luce, credo in papa francesco - Cronache",
        "published": "2023-12-29T20:34:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://cdn-static.dagospia.com/img/patch/12-2023/vladimir-luxuria-papa-francesco-bergoglio-1935748.jpg",
        "performance_score": 0,
        "domain_rank": 45188,
        "domain_rank_updated": "2023-12-26T12:06:25.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "cb8f06db760c3e2e979b00c5e30952dbd675e662",
    "url": "https://www.dagospia.com/rubrica-29/cronache/non-39-piu-religione-anche-vladimir-luxuria-ha-trovato-379656.htm",
    "ord_in_thread": 0,
    "parent_url": null,
    "author": "Dagospia",
    "published": "2023-12-29T20:34:00.000+02:00",
    "title": "non c'è più religione, luxuria ha trovato la fede: si è accesa una luce, credo in papa francesco - Cronache",
    "text": "Estratto dell’articolo di Franco Stefanoni per www.corriere.it «Una pianta avvizzita in un terreno arido». Vladimir Luxuria, al secolo Wladimiro Guadagno, artista e opinionista 58enne, ex deputata di Rifondazione comunista, ha dichiarato a cuore aperto la sua fede in Gesù e la sua impossibilità a vivere senza, sentendosi altrimenti, appunto, una pianta avvizzita. In una lettera pubblicata su Avvenire, Luxuria [...] ha ricordato la sua adolescenza a Foggia, l’interiorità femminile, la frequentazione della parrocchia, le incomprensioni, il rifiuto e il suo allontanamento da Dio. «Perché Dio mi aveva creata così?», scrive ora Luxuria. Costretta a scegliere, racconta di aver dunque lasciato la Chiesa, schierandosi vivacemente e provocatoriamente per anni contro il Vaticano e i Papi, convertendosi al buddhismo. Più avanti, l’incontro con i sacerdoti Vitaliano della Sala e Andrea Gallo di Genova, l’arrivo di papa Bergoglio, il ritorno alla comunione, e quello in una chiesa, a Napoli, con nuova commozione. «Si è accesa una luce dentro di me», è il ricordo di Luxuria. Quindi don Andrea Conocchia, prete di Torvajanica a Roma che le dice: «Vuoi conoscere papa Francesco?». Fino al 13 dicembre scorso, quando Luxuria è stata accolta dal pontefice. «So che ci sono ancora tanti ostacoli per una piena accoglienza, che la strada è tortuosa e in salita, però questa strada per la prima volta nella storia della Chiesa è stata imboccata. Adesso mi sento più serena». [...]",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Religion and Belief",
        "Social Issue",
        "Human Interest"
    ],
    "external_links": [
        "http://www.corriere.it",
        "http://corriere.it"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2023-12-29T20:36:03.876+02:00",
    "updated": "2023-12-29T20:36:03.876+02:00"
}