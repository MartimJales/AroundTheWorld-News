{
    "thread": {
        "uuid": "e5704c4ad93ba7d291149c56afb46c6f9b86745d",
        "url": "https://messaggeroveneto.gelocal.it/udine/cronaca/2024/01/07/news/fuoco_pignarul_foghera_latisanotta_lignano_pagnacco-13979433/",
        "site_full": "messaggeroveneto.gelocal.it",
        "site": "gelocal.it",
        "site_section": "http://messaggeroveneto.gelocal.it/rss/cronaca/",
        "site_categories": [
            "media"
        ],
        "section_title": "Messaggero Veneto - News, inchieste e approfondimenti Cronaca",
        "title": "Il fuoco epifanico sulla spiaggia di Lignano conferma gli auspici: sarà un buon 2024",
        "title_full": "Il fuoco epifanico sulla spiaggia di Lignano conferma gli auspici: sarà un buon 2024",
        "published": "2024-01-07T19:45:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gedistatic.it/content/gnn/img/messaggeroveneto/2024/01/07/204456463-fed8851c-af22-4d1c-a1f1-b2d5c0b0eaff.jpg",
        "performance_score": 0,
        "domain_rank": 7370,
        "domain_rank_updated": "2024-01-02T12:06:49.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "e5704c4ad93ba7d291149c56afb46c6f9b86745d",
    "url": "https://messaggeroveneto.gelocal.it/udine/cronaca/2024/01/07/news/fuoco_pignarul_foghera_latisanotta_lignano_pagnacco-13979433/",
    "ord_in_thread": 0,
    "parent_url": null,
    "author": "Sara Del Sal",
    "published": "2024-01-07T19:45:00.000+02:00",
    "title": "Il fuoco epifanico sulla spiaggia di Lignano conferma gli auspici: sarà un buon 2024",
    "text": "Il fuoco epifanico sulla spiaggia di Lignano conferma gli auspici: sarà un buon 2024\nLa Foghera, rinviata per la pioggia, è stata realizzata dal gruppo alpini. Acceso anche il falò a Latisanotta visibile dalla strada e dall’argineSara Del Sal\nLIGNANO. Buona la seconda data, sia per Lignano sia per Latisanotta, che si sono trovate costrette a fare slittare di un giorno le loro foghere. Previste infatti per sabato, con Lignano che per la prima volta aveva scelto il giorno dell’Epifania e non il tradizionale pomeriggio del 5, a causa delle previsioni metereologiche che indicavano pioggia forte e vento, sono arrivate nella domenica che ufficialmente ha chiuso le festività.\nUn pomeriggio intero di gioco dedicato ai bambini a Lignano, proprio all’altezza dell’Ufficio 5, ha fatto da apripista all’accensione vera e propria del fuoco epifanico. Alle 18, quindi, sulla spiaggia, a pochi metri dalla Terrazza a Mare illuminata, è stata accesa la Foghera-Pignarûl del gruppo alpini di Lignano creando una suggestione emozionante. Il fumo ha puntato dritto verso Pineta e il “vecchio Venerando” di Lignano ha spiegato al numerosissimo pubblico presente che quando il fumo si dirige a Ovest l’annata che si apre sarà soddisfacente. La passeggiata per raggiungere l’area del fuoco epifanico ha permesso anche un ultimo passaggio per il Villaggio del Gusto che ha saputo accogliere i presenti con infinite proposte. Ora per il Lignano d’A…mare si prosegue con il presepe di sabbia che resterà aperto fino al prossimo 4 febbraio.\nA Latisanotta la festa è partita alle 17 con l’accensione della foghera nel nuovo campo che la rendeva visibile sia dall’argine sia dalla strada. Tante persone hanno voluto riunirsi per lasciarsi incantare dal fuoco, ma anche dallo spettacolo pirotecnico, con una fetta di pinsa e del vin brulé. Il ricavato della manifestazione andrà al progetto “Bolle di Vita” della Croce Rossa",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-08T00:35:58.260+02:00",
    "updated": "2024-01-08T00:35:58.260+02:00"
}