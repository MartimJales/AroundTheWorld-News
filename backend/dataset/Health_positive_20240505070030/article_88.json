{
    "thread": {
        "uuid": "c67dabef956d38feb21c667e0a2e886de461523d",
        "url": "https://milano.corriere.it/notizie/cronaca/24_aprile_04/il-medico-anestesista-non-chiamateci-gettonisti-turni-pagati-anche-150-euro-l-ora-ma-non-e-solo-questione-di-soldi-cosi-migliora-la-qualita-della-vita-f6f79f87-af44-466d-ae12-92f73e525xlk.shtml",
        "site_full": "milano.corriere.it",
        "site": "corriere.it",
        "site_section": "https://milano.corriere.it",
        "site_categories": [
            "media",
            "top_news"
        ],
        "section_title": "Corriere Milano: le ultime news dalla Lombardia",
        "title": "Il medico anestesista: «Non chiamateci gettonisti. Turni pagati anche 150 euro l'ora, ma non è solo questione di soldi. Così migliora la qualità della vita» | Corriere.it",
        "title_full": "Il medico anestesista: «Non chiamateci gettonisti. Turni pagati anche 150 euro l'ora, ma non è solo questione di soldi. Così migliora la qualità della vita» | Corriere.it",
        "published": "2024-04-04T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://dimages2.corriereobjects.it/files/og_thumbnail/uploads/2024/04/04/660ee498149b7.jpeg",
        "performance_score": 0,
        "domain_rank": 1263,
        "domain_rank_updated": "2024-04-02T13:08:08.000+03:00",
        "reach": null,
        "social": {
            "facebook": {
                "likes": 1,
                "comments": 13,
                "shares": 1
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "c67dabef956d38feb21c667e0a2e886de461523d",
    "url": "https://milano.corriere.it/notizie/cronaca/24_aprile_04/il-medico-anestesista-non-chiamateci-gettonisti-turni-pagati-anche-150-euro-l-ora-ma-non-e-solo-questione-di-soldi-cosi-migliora-la-qualita-della-vita-f6f79f87-af44-466d-ae12-92f73e525xlk.shtml",
    "ord_in_thread": 0,
    "parent_url": null,
    "author": "Sara Bettoni",
    "published": "2024-04-04T03:00:00.000+03:00",
    "title": "Il medico anestesista: «Non chiamateci gettonisti. Turni pagati anche 150 euro l'ora, ma non è solo questione di soldi. Così migliora la qualità della vita» | Corriere.it",
    "text": "«La Regione sta facendo un regalo ai privati». Domenico Pagano, 38 anni, è anestesista libero professionista e copre turni a chiamata a Sesto San Giovanni, Melzo, Cernusco, Lovere. Inoltre dirige Gapmed, una società che coinvolge circa 450 specialisti e fornisce servizi medici e infermieristici a 55 strutture sanitarie. Molte sono in Lombardia. La sua attività è direttamente colpita dalla delibera regionale anti-gettonisti: di fatto, allo scadere degli attuali contratti lui e i suoi colleghi non potranno più collaborare con gli ospedali pubblici. «Ma non chiamateci gettonisti, è dispregiativo». Qual è il termine che userebbe?«Medici indipendenti. Seguiamo lo stesso percorso formativo di chi viene assunto».Spesso le coop sono accusate di reclutare dottori che non hanno le competenze necessarie per lavorare nei reparti a cui sono indirizzati.«Non nel nostro caso. Facciamo corsi di formazione, mettiamo i “nuovi” in turno con colleghi esperti, che stilano un report. Dopo due segnalazioni negative, sono fuori». Com’è il rapporto con i dipendenti dell’ospedale?«Quando ci introduciamo in un presidio, c’è astio. Ma in un mese si esaurisce e ci integriamo bene». C’è poi il tema economico: quanto costa alle casse pubbliche un libero professionista?«Si parte da 110/120 euro l’ora, si arriva anche a 150 euro fuori dalla Lombardia. Una quota spetta alla società, poi ci sono le tasse e la previdenza. Il resto va in tasca al professionista. Può raggiungere i 120/150 mila euro lordi l’anno, se fa molti turni. A parità di ore erogate costa il 20/30 per cento in più di un dipendente. Ma non va pagato in caso di malattia, ferie o infortunio».Ora la Regione offre molto meno (80 euro l'ora, ndr).«Motivo per cui tutti si sposteranno sul privato o andranno in altre Regioni. Uno dei nostri radiologi ogni settimana parte dalla Sardegna per raggiungere la Valtellina. Compatta i turni. Ma con cifre più che dimezzate, come potrebbe sostenere le spese? E perderebbe anche la libertà di scegliere dove e quando lavorare, se si iscrivesse in una graduatoria dove è la Regione a decidere». Perché lei ha voluto essere un medico indipendente?«Non è solo una questione di maggior guadagno, ma anche di qualità della vita: posso organizzare il mio tempo. Tanti passano dalla dipendenza alla libera professione per questo motivo».Ma senza freni, gli ospedali saranno sempre più a corto di personale.«La delibera non risolverà il problema. Anzi: farà scappare altri dottori. Alcuni presidi dovranno chiudere interi reparti perché si basano solo sulle forze di medici esterni. E nessun ospedale ha un software per la gestione dei professionisti. Tra i manager c’è preoccupazione. Senza un’inversione di tendenza, tra dieci anni i pazienti dovranno andare all’estero a curarsi. Magari in Norvegia o a Dubai».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Health"
    ],
    "external_links": [
        "https://dimages2.corriereobjects.it/uploads/2024/04/04/660ee498149b7.jpeg",
        "https://dimages2.corriereobjects.it/files/main_image/uploads/2024/04/04/660ee498149b7.jpeg",
        "https://whatsapp.com/channel/0029VaAlA1s6GcG6eTUe652l",
        "https://www.whatsapp.com/channel/0029VaAlA1s6GcG6eTUe652l",
        "https://www.dimages2.corriereobjects.it/files/main_image/uploads/2024/04/04/660ee498149b7.jpeg",
        "https://www.dimages2.corriereobjects.it/uploads/2024/04/04/660ee498149b7.jpeg"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-04-05T00:11:31.620+03:00",
    "updated": "2024-04-05T00:19:39.363+03:00"
}