{
    "thread": {
        "uuid": "118e81a865056e43ff9c14c5165db89240b76a0f",
        "url": "https://www.avvenire.it/attualita/pagine/una-panchina-blu-per-l-autismo",
        "site_full": "www.avvenire.it",
        "site": "avvenire.it",
        "site_section": "https://www.avvenire.it/attualita/pagine/newsletter-il-meglio-della-settimana-avvenire",
        "site_categories": [
            "religion",
            "catholicism",
            "top_news"
        ],
        "section_title": "&quot;Il meglio della settimana&quot;, per non perdere l&#39;essenziale",
        "title": "A Milano una panchina blu per l'autismo",
        "title_full": "A Milano una panchina blu per l'autismo",
        "published": "2024-04-04T03:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.avvenire.it/c/2024/PublishingImages/5db8e810918e451ab147189ed94ecbd6/panchina.jpg",
        "performance_score": 0,
        "domain_rank": 14153,
        "domain_rank_updated": "2024-04-02T13:08:08.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "118e81a865056e43ff9c14c5165db89240b76a0f",
    "url": "https://www.avvenire.it/attualita/pagine/una-panchina-blu-per-l-autismo",
    "ord_in_thread": 0,
    "parent_url": null,
    "author": "Giorgio Paolucci",
    "published": "2024-04-04T03:00:00.000+03:00",
    "title": "A Milano una panchina blu per l'autismo",
    "text": "La panchina blu inaugurata a Milano per l'autismo - . Un presidio colorato nel nome dell’inclusione, nel cuore della città. Sabato 6 aprile alle 11 le associazioni “Portami per mano Onlus” e “Amici della Guastalla”, inaugurano la \"Panchina Blu\" nei Giardini della Guastalla, come simbolo di sensibilizzazione sull'autismo. L’iniziativa è patrocinata dal Municipio 1 e dall'Ordine degli avvocati. La panchina è stata materialmente realizzata da alcuni minori stranieri non accompagnati della comunità di Sant’Angelo di via Moscova. di Milano. È un monito per promuovere una società più inclusiva, dove la diversità è considerata una ricchezza. Sulla panchina è riportata la frase “l'autismo è come il blu, è profondo e misterioso, ma pieno di bellezza\". All’inaugurazione, che prevede anche uno spettacolo di magia per i più piccoli, saranno presenti associazioni di quartiere ed esponenti istituzionali. «Abbiamo coinvolto alcuni minori stranieri non accompagnati che hanno aderito con entusiasmo -. dice Mariacristina Arrigoni, vicepresidente di “Portami per mano” -, sentendosi partecipi di un gesto solidale al servizio del territorio. Non c'è niente di più bello del desiderio di sostenersi laddove si rischia di essere invisibili. Solo il bene che ci si vuole può cambiare il volto della città».",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Human Interest",
        "Health"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-04-05T02:23:49.608+03:00",
    "updated": "2024-04-05T02:23:49.608+03:00"
}