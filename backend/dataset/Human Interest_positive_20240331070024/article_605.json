{
    "thread": {
        "uuid": "9a0bd06a1f2d43c85187b54d271efca725cf5cd3",
        "url": "https://www.eurosport.it/nuoto/filippo-magnini-eterno-vince-tre-ori-ai-mondiali-master-a-doha-conquista-i-100-stile-libero-50-rana-_sto10042880/story.shtml",
        "site_full": "www.eurosport.it",
        "site": "eurosport.it",
        "site_section": "https://www.eurosport.it/rss.xml",
        "site_categories": [
            "under_construction",
            "non_standard_content"
        ],
        "section_title": "Eurosport - Top News",
        "title": "Filippo Magnini eterno! Vince tre ori ai Mondiali Master a Doha",
        "title_full": "Filippo Magnini eterno! Vince tre ori ai Mondiali Master a Doha",
        "published": "2024-02-29T23:22:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://imgresizer.eurosport.com/unsafe/2560x1440/filters:format(jpeg)/origin-imgresizer.eurosport.com/2024/02/29/3920269-79638148-2560-1440.jpg",
        "performance_score": 0,
        "domain_rank": 98979,
        "domain_rank_updated": "2024-02-27T12:10:30.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "9a0bd06a1f2d43c85187b54d271efca725cf5cd3",
    "url": "https://www.eurosport.it/nuoto/filippo-magnini-eterno-vince-tre-ori-ai-mondiali-master-a-doha-conquista-i-100-stile-libero-50-rana-_sto10042880/story.shtml",
    "ord_in_thread": 0,
    "parent_url": null,
    "author": "Eurosport_IT",
    "published": "2024-02-29T23:22:00.000+02:00",
    "title": "Filippo Magnini eterno! Vince tre ori ai Mondiali Master a Doha",
    "text": "Filippo Magnini eterno! Vince tre ori ai Mondiali Master a Doha: conquista i 100 stile libero, 50 rana e 50 stile libero\nMONDIALI - Pioggia di ori per Filippo Magnini che si è divertito un mondo ai Mondiali Master di Doha. Divertito, ma ha anche combattuto in maniera importanti, perché le gare non sono per nulla regalate nonostante si parli della fascia di età 40-44 anni. In tre giorni Magnini ha vinto l'oro nei 100 metri stile libero, con nuovo record, 50 rana e 50 metri stile libero.\nFilippo Magnini eterno! Certo, siamo ai Mondiali di nuoto Master (40-44 anni), ma il due volte Campione del mondo (nei 100m stile libero a Montréal e Melbourne) si è superato con tre medaglie iridate in questi giorni di rassegna a Doha. Lo scorso martedì il classe '82 ha portato a casa il successo nei 100 metri stile libero, con nuovo record per questa fascia di età (51''05), vittoria alla quale aveva aggiunto il titolo iridato anche nei 50 rana al mercoledì. Nella giornata conclusiva, è arrivata la vittoria - tiratissima - nei 50 metri stile libero. È servito il fotofinish, infatti, per dare l'oro a Filippo Magnini contro Andrei Kurnosov, col russo che si è classificato secondo anche nelle altre prove conquistate dal pesarese.\n23''53 il tempo di Magnini che ha migliorato di 5 centesimi il suo record italiano. 23”58 per Kurnosov e, poi, il brasiliano Jose Sanches Junior a chiudere il podio con 23”92.\nVien da dire: “è facile per uno come Filippo Magnini...”. Il 42enne pesarese si è gettato, però, in una sfida non da poco insieme al nutrizionista Luca Di Tolla che l'ha seguito in questo 'primo' Mondiale Master a Doha. In questi mesi, Filippo Magnini ha già fatto segnare otto nuovi primati, oltre a tre ori conquistati ai Mondiali, un primato europeo e tre italiani.\nContenuti correlati\nCondividi questo articolo\nPubblicità\nAd\nPubblicità\nAd",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Sport",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-01T00:48:52.366+02:00",
    "updated": "2024-03-01T00:48:52.366+02:00"
}