{
    "thread": {
        "uuid": "80848e13abbed3a34a6769671162f19da75b2ba6",
        "url": "https://www.gonews.it/2024/01/01/videomessaggio-di-mazzeo-per-il-nuovo-anno-nel-2024-nuove-occasioni-di-crescita-e-sviluppo/",
        "site_full": "www.gonews.it",
        "site": "gonews.it",
        "site_section": "http://www.gonews.it/feed/",
        "site_categories": [
            "media",
            "education"
        ],
        "section_title": "gonews.it",
        "title": "[ Toscana ] Videomessaggio di Mazzeo per il nuovo anno: \"Nel 2024 nuove occasioni di crescita e sviluppo\"",
        "title_full": "[ Toscana ] Videomessaggio di Mazzeo per il nuovo anno: \"Nel 2024 nuove occasioni di crescita e sviluppo\"",
        "published": "2024-01-01T17:17:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.gonews.it/wp-content/uploads/2024/01/antonio-mazzeo-2024.jpg",
        "performance_score": 0,
        "domain_rank": 93220,
        "domain_rank_updated": "2023-12-26T12:06:35.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "80848e13abbed3a34a6769671162f19da75b2ba6",
    "url": "https://www.gonews.it/2024/01/01/videomessaggio-di-mazzeo-per-il-nuovo-anno-nel-2024-nuove-occasioni-di-crescita-e-sviluppo/",
    "ord_in_thread": 0,
    "parent_url": null,
    "author": "Elia Billero",
    "published": "2024-01-01T17:17:00.000+02:00",
    "title": "[ Toscana ] Videomessaggio di Mazzeo per il nuovo anno: \"Nel 2024 nuove occasioni di crescita e sviluppo\"",
    "text": "“Il lavoro sarà la nostra ossessione perché solo col lavoro si costruisce la dignità. L’anno appena passato è stato difficile. La nostra regione ha vissuto un’alluvione drammatica che ha colpito duramente famiglie e imprese. Noi restiamo concentrati provando con passione, dedizione e impegno a mettere in campo tutte le risorse disponibili per far ripartire l’economia e la vita. Lo stiamo facendo provando a seguire l’esempio di una grande toscano: Don Milani a cui abbiamo dedicato l’\nultima edizione della Festa della Toscana, che ci ha insegnato a sostenere chi soffre e chi è in difficoltà, a metterci a disposizione degli altri senza voltarsi dall’altra parte”.\nIl videomessaggio del presidente del Consiglio regionale Antonio Mazzeo, a nome di tutta l’Assemblea legislativa e pubblicato sui canali social istituzionali e sul sito\nwww.inconsiglio.it, è un “augurio a tutte le toscane e a tutti i toscani per un 2024 sereno, proiettato verso un futuro di occasioni e di opportunità”. “Abbiamo un obiettivo: offrire ad ogni cittadina e cittadino della nostra regione le stesse opportunità, indipendentemente dal luogo di nascita e residenza” dichiara il presidente che ricorda quanto fatto. “Il 2023 è stato l’anno in cui siamo riusciti a portare tante piccole e giovani imprese nella Silicon Valley, tante hanno avuto l’opportunità di conoscere nuovi mercati” afferma ricordando il progetto Casa Toscana.\n“La Toscana – prosegue il presidente – è una terra che non si volta mai dall’altra parte e il mio augurio per il 2024 è di non essere mai indifferenti, costruire nuove occasioni di crescita e sviluppo. Sono giorni di festa in cui tante donne e uomini ci permettono di offrire servizi sanitari evoluti, abbiamo un sistema di accoglienza e sicurezza tra i migliori in Italia, siamo una regione che non si ferma mai anche per i tanti volontari che ogni giorno lavorano sul nostro territorio”.\n“La Toscana – conclude Mazzeo - è terra di arte, cultura e bellezza ma anche terra di ingegno che pensa in grande perché solo anticipando il progresso e il cambiamento è possibile costruire un futuro migliore”.\nTutte le notizie di Toscana [<< Indietro](#)",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Social Issue",
        "Economy, Business and Finance",
        "Labor"
    ],
    "external_links": [
        "http://www.inconsiglio.it/",
        "https://inconsiglio.it/comunicato-stampa/imprese-e-innovazione-la-toscana-protagonista-a-san-francisco/",
        "https://inconsiglio.it/comunicato-stampa/festa-della-toscana-mazzeo-don-milani-inimitabile-educatore-contro-ignoranza-e-disuguaglianza/",
        "https://inconsiglio.it/comunicato-stampa/festa-della-toscana-mazzeo-don-milani-inimitabile-educatore-contro-ignoranza-e-disuguaglianza",
        "https://www.inconsiglio.it/comunicato-stampa/imprese-e-innovazione-la-toscana-protagonista-a-san-francisco/",
        "https://inconsiglio.it/comunicato-stampa/imprese-e-innovazione-la-toscana-protagonista-a-san-francisco",
        "http://www.inconsiglio.it",
        "https://www.inconsiglio.it/comunicato-stampa/festa-della-toscana-mazzeo-don-milani-inimitabile-educatore-contro-ignoranza-e-disuguaglianza/",
        "http://inconsiglio.it/"
    ],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-01T18:21:18.392+02:00",
    "updated": "2024-01-01T18:21:18.392+02:00"
}